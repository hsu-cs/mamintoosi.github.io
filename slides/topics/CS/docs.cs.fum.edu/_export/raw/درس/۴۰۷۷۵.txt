---- اطلاعات درس ----

شماره: ۴۰۷۷۵
عنوان: نظریه پیچیدگی
عنوان انگلیسی: Theory of Complexity
مقطع: کارشناسی ارشد
گرایش: نرم‌افزار
واحد: ۳
نوع: نظری
دسته: تخصصی
پیش‌نیاز: --
هم‌نیاز: --
متولی: گروه نرم‌افزار
طراح:‌ محمد ایزدی
آخرین تصویب: ۱۳۹۸/۰۱/۰۱

قالب: قالب درس
----------------------------


===== اهداف درس =====

هدف از این درس ارائه مدل‌های پایه برای پیچیدگی محاسبه، مروری بر دستاوردهای اصلی نظریه محاسبه، آشنایی با قضایای اساسی این حوزه، شناخت کلاس‌های پیچیدگی زمانی و فضایی اصلی و همچنین مروری بر به‌کارگیری این نظریه در شاخه‌های جدیدتر نظریه محاسبات مانند محاسبات موازی، محاسبات تصادفی، محاسبات کوانتمی و روش‌های رمزنگاری است.

===== ریز مواد =====

  *  مروری بر نظریه ماشین‌های تورینگ، ماشین‌های تورینگ چند نواری و غیرقطعی (nondeterministic)، تز تورینگ-چرچ، مسایل و زبان‌های بازگشتی و به طور بازگشتی شمارا. تعریف مفاهیم زمان اجرا و فضای مصرفی یک الگوریتم. (۲ جلسه)
  * مروری بر مسایل تصمیم ناپذیر، مساله توقف و انواع آن، قضیه رایس، روش قطری‌سازی (Diagonalization). (۲ جلسه)
  * مروری بر منطق گزاره‌ها و منطق مرتبه‌اول، مدل‌های حساب، قضایای صحت و تمامیت نظام استنتاجی منطق مرتبه‌اول، قضیه تصمیم‌ناپذیری منطق مرتبه‌اول، قضایای ناتمامیت گدل. (۴ جلسه)
  * تعریف کلاس‌های پیچیدگی زمانی و فضایی در حالت کلی و قضایای اساسی ارتباط آنها. قضیه سلسله مراتبی بودن (Hierarchy) و قضیه Gap در حوزه پیچیدگی زمانی و فضایی، مروری بر کلاس‌های زمانی P، NP، EXP و NEXP و کلاس‌های مکمل آنها. مروری بر کلاس‌های فضایی L، NL، PSPACE، NPSPACE و کلاس‌های مکمل آنها و ارتباط آنها با کلاس‌های زمانی. (۳ جلسه)
  * تعریف تقلیل (Reduction) و مسایلی که برای یک کلاس‌ C-تمام (C-Complete) هستند. بررسی کلاس‌های مسایل P-Complete و NP-Complete. قضیه کوک-لوین و مباحث مرتبط با رابطه کلاس P و NP. (۲ جلسه)
  * مروری بر برخی مسایل معروف NP-Complete. (۲ جلسه)
  * کلاس coNP و مسایل توابع. کلاس PSPACE-Complete و مسایل مهم در آن. (۱ جلسه)
  * کلاس‌های پیچیدگی الگوریتم‌های تصادفی، کلاس‌های RP،  CoRP، ZPP، و BPP، پیچیدگی مداری (Circuit Complexity). (۳ جلسه)
  * الگوریتم‌های موازی، ساختار درونی کلاس P. (۲ جلسه)
  * کلاس‌های پیچیدگی الگوریتم‌های تقریبی، حدود تقریب پذیری و تقریب ناپذیری. (۲ جلسه)
  * رابطه نظریه‌های پیچیدگی و رمزنگاری. اثبات تعاملی (Iinteractive Proof). (۲ جلسه)
  * مباحث ویژه مانند نظریه پیچیدگی در حضور ماشین‌های تورینگ پیشگو (Oracle TM)، ماشین تورینگ تناوبی (Alternating TM)، نظریه پیچیدگی محاسبات کوانتمی. (۳ جلسه)
 
===== ارزیابی =====

  * آزمون: آزمون‌های میان‌نیمسال (۲۵ درصد نمره) و پایان‌نیمسال (۴۰ درصد نمره)
  * تمرین: چند سری تمرین بر اساس متون معرفی شده (۲۰ درصد نمره)
  * گزارش پژوهشی: ارائه‌ مقاله‌ای در موضوعات مرتبط که حداقل مستلزم مطالعه پنج مقاله به‌روز باشد (۱۵ درصد نمره).
  * ارائه: ارائه یک موضوع منتخب درکلاس (±۱۰ درصد نمره)


===== مراجع =====

<div :en>
  - C.H. Papadimitriou. //Computational Complexity//. Addison-Wesley, 1994. 
  - S. Arora and B. Barak. //Computational Complexity: A Modern Approach//. Cambridge University Press, 2009.
  - D.Z. Du and K.I. Ko. //Theory of Computational Complexity//. Wiley, 2000. 
  - I. Wegener. //Complexity Theory: Exploring the Limits of Efficient Algorithms//. Springer, 2005. 
</div>
