
---- اطلاعات درس ----

شماره: ۴۰۹۳۵
عنوان: هوش‌مصنوعی پیشرفته
عنوان انگلیسی: Advanced Artificial Intelligence
مقطع: کارشناسی ارشد
گرایش: هوش‌مصنوعی
واحد: ۳
نوع: نظری
دسته: تخصصی
پیش‌نیاز: --
هم‌نیاز: --
متولی: گروه هوش‌مصنوعی
طراح:‌ محمد ایزدی
آخرین تصویب: ۱۳۹۸/۰۱/۰۱

قالب: قالب درس
----------------------------


===== اهداف درس =====

هدف از این درس تکمیل دانش ارایه شده در درس هوش مصنوعی دوره کارشناسی در حوزه هوش مصنوعی کلاسیک و مبتنی بر دیدگاه‌های تحلیلی برگرفته از نظریه‌های منطقی است. تاکید اصلی در این درس به ترتیب بر سه زمینه نمایش دانش (Knowledge Representation)، روشهای خودکارسازی استدلال (Automated Reasoning) و برنامه‌سازی مقیدات (Constraint Programming) خواهد بود. در این راستا مجموعه‌ای از نظامهای منطقی (مانند منطق مرتبه اول استاندارد، منطقهای موجه و زمانی، منطق باور، منطق احتمالاتی و ...) هم از دیدگاه دلالت شناختی و هم از دیدگاه نظام استدلالی ارایه و روشهای موجود در خودکارسازی استدلال در چنین منطقهایی ارایه و حتی‌المقدور زبان‌های برنامه نویسی یا ابزارهای مناسب این حوزه معرفی خواهند شد. همچنین به تناسب موضوعات، تاریخچه و برخی مسایل فلسفی مورد نیاز در فهم بهتر دلایل چنین تنوع بالایی در نظامهای منطقی و استدلالی در هوش مصنوعی و همچنین برخی حوزه‌های کاربردی این مباحث مانند سیستم‌های پرسش و پاسخ خودکار یا سیستمهای اثبات‌گر برنامه‌ها معرفی خواهند شد. 

===== ریز مواد =====

  - **مقدمه** 
    * آشنایی با مفاهیم اصلی شامل مساله نمایش دانش و اهمیت و مشکلات آن، روشهای استدلال و اهمیت خودکارسازی آن
    * تاریخچه و برخی دیدگاهها و مسایل فلسفی مرتبط
    * مروری بر منطق گزاره‌ها، نظام استدلالی آن، مساله ارضاپذیری و حل کننده‌های آن (SAT Solvers)
  - **نمایش دانش و استدلال در منطق مرتبه اول (First-Order Logic - FOL)**
    * نحو و دلالت شناسی منطق مرتبه اول 
    * نظام استنتاج طبیعی، صحت و تمامیت منطق مرتبه اول
    * سیستمهای اثبات خودکار قضایا
    * استدلال مبتنی بر رزولوشن (Resolution)
    * استدلال مبتنی بر فرازهای هورن (Horn Clauses)
    * کنترل رویه ای در استدلال، سیستمهای مبتنی بر قاعده و برنامه سازی منطقی 
  - **روشهای ساخت یافته و شی گرای نمایش دانش، منطقهای توصیف (Description Logics)**
    * اشیا و قابها 
    * وابستگی‌های مفهومی، وراثت
    * گراف‌های مفهومی
    * منطق‌های توصیف
    * روشهای استدلال مبتنی بر تابلو
    * مقدمه‌ای بر برنامه‌سازی بر محدودیت‌ها
  - **استدلال ناهمگن (Nonmonotonic Reasoning)**
    * منطق پیش فرض (Default Logic)
    * منطق خودشناختی (Autoepistemic Logic)
  - **استدلال در حضور ابهام، عدم قطعیت و درجه بندی باور**
    * منطق‌های باور (Belief Logics) و استدلال در آن‌ها
    * منطق احتمالاتی (Probabilistic Logic)
    * مدل‌های کیفی (Qualitative Models) و شبکه های بیز 
    * منطق فازی (Fuzzy Logic)
  - **نمایش دانش و استدلال در دامنه‌های معنایی خاص**
    * منطق‌های وجهی (Modal Logics)
    * منطق‌های زمانی (Temporal Logics)
    * منطق‌های فضایی (Spatial Logics)
    * منطق‌های مبتنی بر کردار (Action-Based Logics)
  - **برخی کاربردها در حوزه‌های مرتبط مانند سیستم‌های چندعاملی و سیستم‌های پرسش و پاسخ**
  - **مروری بر رابطه متقابل منطق و نمایش دانش با نظریه بازی در مدل سازی و تحلیل سیستم‌های چندعاملی**

===== ارزیابی =====

  * آزمون میان ترم (5 نمره)
  * آزمون پایان ترم (6 نمره)
  * تمرین (2 نمره)
  * پروژه (پیاده سازی مبتنی بر زبان برنامه سازی یا ابزار) (3 نمره)
  * مقاله پژوهشی و ارایه (4 نمره)


===== مراجع =====

<div :en>
  - R. J. Brachman and Hector J. Levesque (eds.), Knowledge Representation and Reasoning, Morgan Kaufman, 2004.
  - F. van Harmelen, V. Lifschitz, B. Porter (eds.), Handbook of Knowledge Representation, Elsevier, 2008.
  - M. Fisher, D. Gabbay, L. Villa (eds.), Handbook of Temporal Reasoning in Artificial Intelligence, Elsevier, 2005.
  - F. Rossi, P. Van Beek, T. Walsh (eds.), Handbook of Constraint Programming, Elsevier, 2006.
  - G. Brewka (ed.), Principles of Knowledge Representation, CSLI Publications, 1996.
  - G. Lakemeyer and B. Nebel (eds.), Foundations of Knowledge Representation and Reasoning, Springer-Verlag, 1994.
  - S. Russell, P. Norvig, Artificial Intelligence: A Modern Approach, 3ed ed., Prentice Hall, 2010.
  - J. Harrison, Handbook of Practical Logic and Automated Reasoning, Cambridge University Press, 2009. 
</div>
