---- اطلاعات درس ----

شماره: ۴۰۲۲۱
عنوان: ارائه مطالب علمی و فنی
عنوان انگلیسی: Scientific and Technical Presentation
مقطع: کارشناسی
گرایش: نرم‌افزار
واحد: ۲
نوع: نظری
دسته: اصلی
پیش‌نیاز: زبان تخصصی کامپیوتر
هم‌نیاز: --
متولی: کمیته آموزش
طراح: ابطحی - جهانگیر - کسائی 
آخرین تصویب: ۱۳۹۷/۰۱/۰۱

قالب: قالب درس
----------------------------


===== اهداف درس =====

هدف از این درس آموزش مهارت‌‌ها، اصول، آداب و اخلاق ارائه‌های علمی و فنی و روش‌های مناسب ارائه‌ی ساخت‌یافته (نوشتاری و شفاهی) و همچنین بهبود کیفیت این ارائه‌ها و نیز آشنایی با مدیریت ارائه‌ی شفاهی و شیوه‌ی نگارش مستندات علمی و یا حرفه‌ای مرتبط، با تاکید بر محتوا و ساختار اجزاء و نحوه‌ی دستیابی به منابع علمی است.

===== ریز مواد =====

  * **تعاریف و کلیات**
    * اهداف و اهمیت ارائه‌ی علمی و فنی برای دانشجویان، پژوهشگران، متخصصین، کارشناسان و شرکت‌‌ها
    * انواع ارائه
    * محیط و مخاطبین ارائه
    * ویژگی‌‌های ارائه‌های علمی، شامل اصالت (Originality)، نوآوری (Novelty)، نقش در تولید علمی (Contribution)
    * رعایت اخلاق علمی در کارهای پژوهشی و معرفی مصادیق تقلب (Plagiarism) علمی 
    * شرح اجمالی کارهای پیش روی دانشجویان 
  * **ارائه شفاهی**
    * انواع ارائه‌ی شفاهی (سخنرانی، تدریس، سمینار و وبینار)
    * ویژگی‌‌های ارائه شفاهی
    * آداب و فنون سخنوری و شیوه‌ی اداره‌ی جلسه‌ی ارائه
    * ملاحظات محیطی و فنی یک ارائه‌ی موفق
    * آشنایی با روش‌های جستجوی منابع علمی (در پایگاه‌‌های علمی و اطلاع‌رسانی، کتابخانه‌ها، وبگاه نویسندگان و شرکت‌ها و موسسات، ...)
  * **ارائه‌ی نوشتاری**
    * ویژگی‌های ارائه‌ی نوشتاری (کتبی)
    * شرح انواع ارائه‌های نوشتاری و چگونگی سازماندهی محتویات، شامل پایان‌نامه، گزارش کارآموزی، کتاب، مقاله‌ی مجله یا ژورنال (پژوهشی، ترویجی و مروری)، مجموعه‌ی مقالات همایش (Conference proceedings)، پیشنهاد پژوهشی، گزارش فنی و ثبت اختراع (Patent)
    * معیارهای ارزیابی پایان‌نامه‌ها، مقالات و پیشنهادهای پژوهشی (و در صورت وجود وقت، سایر ارائه‌های نوشتاری)
  * **ارائه‌‌های صنعتی و حرفه‌ای**
    * شیوه‌ی تدوین طرح تجاری (Business plan)، درخواست اعتبار (Grant) یا تسهیلات برای طرح پژوهشی یا صنعتی، درخواست پیشنهاد (RFP: Request For Proposal)، اسناد مناقصه
    * شیوه‌ی معرفی یا تبلیغ یک محصول یا خدمت
  * **مرجع‌‌نویسی**
    * اهمیت داشتن مراجع معتبر و به‌روز در کار پژوهشی
    * آشنایی با شیوه‌های ارجاع به مراجع و مآخذ
    * معرفی انواع سبک‌های مرجع‌‌نویسی
  * **برگزاری سمینارهای دانشجویی** \\ در این مرحله دانشجویان به ارائه سمینارهای فردی در زمینه‌هایی که از قبل با استاد درس هماهنگ کرد‌ه‌اند می‌پردازند. مدت سمینار برای هر دانشجو ۱۵ تا ۲۰ دقیقه و زمان پرسش و پاسخ یا نقد ارائه شفاهی دانشجو بین ۵ تا ۱۰ دقیقه است.


===== ارزیابی =====

  * آزمون‌های میان‌ترم و پایانی: ۴۵٪
  * ارائه‌ی شفاهی و گزارش کتبی: ۲۵٪
  * تمرین‌های عملی: ۳۰٪

===== مراجع =====

  *  سید محمد تقی روحانی رانکوهی، "شیوه ارائه مطالب علمی و فنی"، ویرایش پنجم، انتشارات جلوه،  ۱۳۹۴.
  * فرهنگستان زبان و ادب فارسی، "دستور خط فارسی"،  نشر آثار، ۱۳۸۹.
  * علی اشرف صادقی و زهرا زندی مقدم، "فرهنگ املایی خط فارسی"، نشر آثار، ۱۳۹۴.
<div :en>
  *   Barbara Gastel and Robert A. Day. //How to Write and Publish a Scientific Paper//. 8th Edition, Cambridge University Press,  2016.
  *  Michael Alley. //The Craft of Scientific Presentations Critical Steps to Succeed and Critical Errors to Avoid//. 2nd Edition, Springer, 2013.

</div>